---
layout: page
title: Jacek Zadrożny
subtitle: ekspert do spraw dostępności
jsonld: profile
---

Nazywam się Jacek Zadrożny. Uznaję się za eksperta do spraw dostępności, ale mam nadzieję że nie tylko ja tak sądzę. Obecnie pracuję w [Fundacji Wspierania Zrównoważonego Rozwoju](https://fwzr.pl) i to stąd mam tę nazwę stanowiska.

Urodziłem się w Warszawie, w 1970 roku, więc sporo już lat za mną. Mam żonę Ewę, córkę Maję i syna Stasia. Trochę zmienialiśmy miejsca zamieszkania. Pochodzę z Rembertowa (to taka dzielnica Warszawy), potem mieszkałem na Targówku (to też dzielnica Warszawy). Na 3 lata przeprowadziliśmy się do Andrychowa, by wrócić do Warszawy. Na razie tu zostaniemy.

Zawodowo zajmuję się dostępnością, w tym szczególnie cyfrową. Jednak lubię nowe rzeczy, więc wiem coraz więcej także o innych obszarach dostępności. Zerknij zresztą na te kilka projektów, w których uczestniczyłem:

* [Quizally](https://quizally.pl) - czyli zestaw quizów edukacyjnych o dostępności. Treść quizów układałem ja i kilka innych osób znających się na rzeczy. Całość zakodował niezrównany Piotr Osipa.
* [Generator deklaracji dostępności](https://deklaracja-dostepnosci.info/generator) - narzędzie wspomagające w tworzeniu oświadczenia o dostępności. Moje są treści merytoryczne, bo programowaniem zajmował się Piotr Osipa.
* [Inwestycje bez barier](https://inwestycjedlawszystkich.pl) - to wspólna praca 3 organizacji pozarządowych, a raczej ludzi. Razem ze mną pracowali nad tym Piotr Kowalski, Małgosia Peretiatkowicz-Czyż i Piotr Todys.

Od wielu lat prowadzę blog na temat dostępności pod nazwą Informaton. A od pewnego czasu nagrywam podcast i rozsyłam newsletter. Może Cię zainteresują:

* [Informaton](https://informaton.blog) - blog o dostępności.
* [Salonik u Jacka](https://anchor.fm/jaczad) - podcast o dostępności.
* [Dostępnik](https://dostepnik.substack.com) - newsletter o dostępności.

Jeżeli chcesz się ze mną skontaktować, to możesz to zrobić na wiele sposobów:

* [Mastodon](https://101010.pl/@jaczad)
* [Linkedin](https://linkedin.com/li/jaczad)
* pocztą elektroniczną <jaczad@gmail.com>

W sumie to nie wiem, po co to piszę. Przecież wszystko jest w stopce.