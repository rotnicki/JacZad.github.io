---
title: 'Aplikacje roku 2018 &#8211; wyniki'
date: '2019-01-07T08:37:57+01:00'
layout: post
categories:
    - artykuły
tags: ['aplikacje mobilne', 'Apple']
---

Już dwukrotnie przeprowadzałem taki plebiscyt, więc i obecnie zaproponowałem taką zabawę niewidomym użytkownikom urządzeń Apple. Zaprosiłem ich do nominowania aplikacji, a potem głosowania. Wczoraj głosowanie się zakończyło, więc pora na wyniki.

W plebiscycie było 11 kategorii, częściowo pokrywających się z tymi z AppStore. W każdej uszeregowałem aplikacje według liczby oddanych na nie głosów. Pominąłem aplikacje, na które oddano mniej niż 2 głosy. W tym roku dodałem możliwość wybierania opcji Inne i podawania własnych propozycji. Sporo pojawiło się dodatkowych aplikacji, chociaż tylko dwie trafiły do rankingu. Miałem też przypadek próby shackowania systemu, bo ktoś wpisał w to pole dwie aplikacje. Nie uznałem tego głosu. W zabawie wzięło udział 87 osób, ale liczba głosów podana w nawiasach nigdy nie sumuje się do tej liczby. Wynika to z tego, że pojedyncze głosy na aplikacje odrzucałem. Zatem do rzeczy!

### Nawigacja

To jedna z ważniejszych dla mnie kategorii. Aplikacje mobilne mogą wspomagać osoby niewidome w samodzielnym poruszaniu się i ciekawe było sprawdzić, z których korzystali. Wyniki mnie nie zaskoczyły, poza brakiem niegdyś tak popularnej aplikacji Loadstone-GPS. Oddano na nią tylko 1 głos, więc nie znalazła się na liście.

1. Seeing Assistant Move (27).
2. Lazarillo (17.
3. Google Maps (14).
4. Totupoint (6).
5. BlindSquare I Seeing Assistant Alarm GPS (5).

### Podróże

To druga kategoria związana z przemieszczaniem się. Głównie dotyczy komunikacji publicznej i nie dziwią aplikacje do znajdowania połączeń kolejowych. Sporo też pozycji do zamawiania taksówek i innych przejazdów samochodami. Na liście nie ma jednak BlaBlaCara. No i dziwi nieco tylko jedna aplikacja do rozkładów jazdy komunikacji miejskiej.

1. Bilkom (31).
2. Koleo (19).
3. Uber (7)
4. ITaxi (5).
5. MyBus Online (3).
6. Taxify I My Taxi (2).

### Książki

To także ważna dla niewidomych użytkowników kategoria i ponownie król jest tu tylko jeden. Co prawda pojawia się konkurencja, ale wciąż jest słabsza, niż lider, nawet razem wzięta.

1. Voice Dream Reader (46).
2. Dolphin Easy Reader (14).
3. Audioteka (11).
4. Pismo Święte (7).

### Narzędzia

W tej kategorii mamy zarówno aplikacje wspomagające osoby niewidome, jak i takie powszechnego użytku. Na pierwszym miejscu powtórnie, jak w kategori aplikacji nawigacyjnych, aplikacja od firmy Transition Technologies.

1. Seeing Assistant Home (21).
2. Czytnik pieniędzy Nant Money Reader i Tłumacz Google (18).
3. Prismo Go (7).
4. Chime (6).
5. Recorder HQ (5).
6. Just Press Record (4).

### Rozrywka

W tej kategorii znalazły się głównie aplikacje do oglądania filmów i dziwi nieco obecność tylko jednej gry. No cóż – być może po prostu dostępnych gier jest za mało.

1. YouTube (42).
2. Wp Pilot i Netflix (12).
3. Quizclash (10).
4. Cyfrowy Polsat Go (3).
5. Horizon Go (2).

### Muzyka

Tutaj za to różnorodnie. Niby wszystko do muzyki, ale są aplikacje do strumieniowania albumów, słuchania radia, zarządzania własną muzyką, jak i rozpoznawania utworów.

1. Spotify (28).
2. TuneIn Radio (24).
3. Shazam (10).
4. Cloud Music (7).
5. Open FM (5).
6. Apple Music (2).

### Wiadomości

Ta lista pewnie niewiele różniłaby się, gdyby ją tworzyły osoby widzące. Może jedynie aplikacja Lire by się nie załapała.

1. Wiadomości Google (18).
2. Lire I TVN24 (16).
3. Squid (10).
4. Pocket (2).

### Sieci społecznościowe

Prawie nic tu nie dziwi: rządzi Facebook i goni go ślamazarnie Twitter.

1. WhatsApp (30)
2. Facebook (23).
3. Messenger (13).
4. Twitter (8).
5. Twitterific (3).

### Produktywność

To jest niby kategoria o charakterze ogólnym, a trafiły tu głównie aplikacje przeznaczone dla osób niewidomych. Seeing AI firmy króluje, bo i jest to rozwiązanie rewolucyjne. Do tego darmowe.

1. Seeing AI (43).
2. KNFB Reader (18).
3. My Current Location I Office Lens (4).
4. QR Voice Sticker (3).

### Zakupy i finanse

Wreszcie kategoria związana z wydawaniem pieniędzy. Pojawiły się tu platformy sprzedażowe, sklepy, banki, ogłoszeniowe itp. Nic dziwnego, że głosy były mocno rozproszone i sporo aplikacji w ogóle nie trafiło do rankingu.

1. Allegro (23).
2. Santander Mobile (11).
3. Pyszne.pl i mBank (8).
4. Rossmann (5).
5. OLX i IKO(4).
6. Apple Store, I Ing Bank (2).

### Sport

Wreszcie kategoria, na której się kompletnie nie znam, więc nie komentuję.

1. FlashScore (15)
2. Forza i Livescore (5)
3. TVP Sport (2).