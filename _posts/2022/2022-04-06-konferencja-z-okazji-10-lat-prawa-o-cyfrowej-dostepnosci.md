---
title: 'Konferencja z okazji 10 lat prawa o cyfrowej dostępności'
date: '2022-04-06T08:00:00+02:00'
author: 'Jacek Zadrożny'
layout: post
categories:
    - artykuły
tags:
    - konferencja
    - KPRM
    - prawo
    - "sztuczna inteligencja"
    - 'koniec cyfrowej dostępności'
excerpt: Zaproszenie z Kancelarii Prezesa Rady Ministrów z okazji dekady istnienia prawa o dostępności cyfrowej.
---

W 2012 roku powstały pierwsze przepisy w polskim prawie, dotyczące cyfrowej dostępności. Najpierw nowelizacja ustawy o informatyzacji podmiotów realizujących zadania publiczne, a potem rozporządzenie w sprawie Krajowych Ram Interoperacyjności. W zasadzie od tego [zaczął się mój blog](https://informaton.blog/2012/05/31/dostepnosc-zapisana-w-rozporzadzeniu/). 10 lat to dobry czas na podsumowania.

Na 12 kwietnia 2022 roku Kancelaria Prezesa Rady Ministrów zaplanowała [konferencję na temat przepisów o cyfrowej dostępności](https://www.gov.pl/web/dostepnosc-cyfrowa/zapraszamy-na-podsumowanie-10-lat-obecnosci-dostepnosci-cyfrowej-w-polskim-prawie). Będą wszyscy krewni i znajomi królika, 2 panele dyskusyjne i kilka prezentacji. Nie trzeba się rejestrować, można po prostu kliknąć w łącze podane na stronie. Zapraszam, bo też będę coś tam prezentował.