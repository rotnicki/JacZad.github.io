---
title: 'Badanie branży dostępnościowej w Polsce'
date: '2018-04-20T08:05:40+02:00'
layout: post
categories:
    - artykuły
tags:
    - badania
    - 'Dostępność Plus'
---

Kuba Dębski orzekł, że już nadszedł czas, by przyjrzeć się bliżej polskiej branży dostępnościowej. Przygotował więc badanie ankietowe, dzięki któremu może powstać obraz człowieka zajmującego się cyfrową dostępnością. Kuba ma też zebrać wszystkie te dane i opublikować w tym serwisie. Przeklikałem się i uważam, że wypełnienie ankiety nikomu nie zajmie więcej niż kilka minut. W formularzu nie są zbierane dane osobowe, więc i RODO nam nie jest straszne.

Jeżeli zatem zajmujesz się cyfrową dostępnością – wypełnij tą [ankietę](https://docs.google.com/forms/d/e/1FAIpQLScbQvBcjcFkDemwiGLBALLy8MMD3Ldgq0uOasLVSuAjOEMtHQ/viewform?usp=sf_link). To nie musi być Twoje główne zajęcie, bo prawie dla nikogo takim nie jest. W poniedziałek 23 kwietnia zainaugurowany zostanie rządowy program Dostępność Plus, więc warto się policzyć. Eksperci od dostępności będą wkrótce poszukiwani, a przynajmniej mam taką nadzieję. Na koniec jeszcze prośba – przekażcie link do ankiety ludziom, którzy będą mogli i chcieli ją wypełnić. A jak już będą wyniki, to Kuba je tu opublikuje i dowiemy się, czy już jesteśmy branżą, czy może tylko branżunią.
